<!DOCTYPE html>
<html lang="mr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>शश्री व्यंकटेश स्तोत्र मराठी |Venkatesh Stotra in Marathi</title>
    <style>
        body {
            font-family: 'Segoe UI', Tahoma, Geneva, Verdana, sans-serif;
            line-height: 1.8;
            margin: 0;
            padding: 20px;
            background-color: #fef9e7;
            color: #333;
        }
        .container {
            max-width: 800px;
            margin: 0 auto;
            background-color: #fff;
            padding: 30px;
            border-radius: 10px;
            box-shadow: 0 0 10px rgba(0,0,0,0.1);
        }
        h1 {
            color: #ff9933;
            text-align: center;
            border-bottom: 2px solid #ff9933;
            padding-bottom: 10px;
        }
        .content {
            font-size: 1.2em;
            text-align: center;
        }
        .footer {
            text-align: center;
            margin-top: 30px;
            font-style: italic;
            color: #666;
        }
    </style>
</head>
<body>
    <div class="container">
        <h1>श्री व्यंकटेश स्तोत्र मराठी</h1>
        <div class="content">
            <p>श्रीगणेशाय नमः । श्री व्यंकटेशाय नमः ।</p>

<p>ॐ नमो जी हेरंबा ।सकळादि तूं प्रारंभा ।</p>

<p>आठवूनि तुझी स्वरुपशोभा । वंदन भावें करीतसे ॥ १ ॥</p>

 

<p>नमन माझे हंसवाहिनी । वाग्वरदे विलासिनी ।</p>

<p>ग्रंथ वदावया निरुपणी । भावार्थखाणी जयामाजी ॥ २ ॥</p>

 

<p>नमन माझे गुरुवर्या । प्रकाशरुपा तूं स्वामिया ।</p>

<p>स्फूर्ति द्यावी ग्रंथ वदावया । जेणें श्रोतया सुख वाटे ॥ ३ ॥</p>

 

<p>नमन माझे संतसज्जना । आणि योगियां मुनिजनां ।</p>

<p>सकळ श्रोतयां सज्जना । नमन माझे साष्टांगी ॥ ४ ॥</p>

 

<p>ग्रंथ ऐका प्रार्थनाशतक । महादोषासी दाहक ।</p>

<p>तोषूनियां वैकुंठनायक । मनोरथ पूर्ण करील ॥ ५ ॥</p>

 

<p>जयजयाजी व्यंकटरमणा । दयासागरा परिपूर्णा ।</p>

<p>परंज्योति प्रकाशगहना । करितों प्रार्थना श्रवण कीजे ॥ ६॥</p>

 

<p>जननीपरी त्वा पाळिलें । पितयापरी त्वां सांभाळिले ।</p>

<p>सकळ संकटापासूनि रक्षिलें । पूर्ण दिधलें प्रेमसुख ॥ ७ ॥</p>

 

<p>हें अलोलिक जरी मानावें । तरी जग हें सृजिलें आघवें ।</p>

<p>जनकजनीपण स्वभावें । सहज आलें अंगासी ॥ ८ ॥</p>

 

<p>दीनानाथा प्रेमासाठी । भक्त रक्षिले संकटी ।</p>

<p>प्रेम दिधलें अपूर्व गोष्टी । भजनासाठी भक्तांच्या ॥ ९ ॥</p>

 

<p>आतां परिसावी विज्ञापना । कृपाळुवा लक्ष्मीरमणा ।</p>

<p>मज घालोनी गर्भाधाना । अलौकिक रचना दाखविली ॥ १०॥</p>

 

<p>तुज न जाणतां झालों कष्टी । आतां दृढ तुझे पायीं घातली मिठी ।</p>

<p>कृपाळुवा जगजेठी । अपराध पोटीं घालीं माझें ॥ ११ ॥</p>

 

<p>माझिया अपराधांच्या राशी । भेदोनि गेल्या गगनासी ।</p>

<p>दयावंता हृषीकेशी । आपुल्या ब्रीदासी सत्य करीं ॥ १२ ॥</p>

 

<p>पुत्राचे सहस्त्र अपराध । माता काय मानी तयाचा खेद ।</p>

<p>तेवीं तू कृपाळू गोविंद । मायबाप मजलागी ॥ १३ ॥</p>

 

<p>उदडांमाजी काळेगोरे । काय निवडावें निवडणारे ।</p>

<p>कुचलिया वृक्षांची फळें । मधुर कोठोनि असतील ॥ १४ ॥</p>

 

<p>अराटीलागीं मृदुला । कोठोनि असेल कृपावंता ।</p>

<p>पाषाणासी गुल्मलता । कैसियापरी फुटतील ॥ १५ ॥</p>

 

<p>आपादमस्तकावरी अन्यायी । परी तुझे पदरीं पडिलों पाहीं ।</p>

<p>आतां रक्षण नाना उपायीं । करणें तुज उचित ॥ १६ ॥</p>

 

<p>समर्थाचिये घरीचे श्र्वान । त्यासी सर्वही देती मान ।</p>

<p>तैसा तुज म्हणवितों दीन । हा अपमान कवणाचा ॥ १७ ॥</p>

 

<p>लक्ष्मी तुझे पायांतळी । आम्ही भिक्षेसी घालोनि झोळी ।</p>

<p>येणे तुझी ब्रीदावळी । कैसी राहील गोविंदा ॥ १८ ॥</p>

 

<p>कुबेर तुझा भांडारी । आम्हां फिरविसी दारोदारीं ।</p>

<p>यांत पुरुषार्थ मुरारी । काय तुजला पैं आला ॥ १९ ॥</p>

 

<p>द्रौपदीसी वस्त्रें अनंता । देत होतासी भाग्यवंता ।</p>

<p>आम्हांलागी कृपणता । कोठोनि आणिली गोविंदा ॥ २० ॥</p>

 

<p>मावेची करुनी द्रौपदी सती । अन्ने पुरविलीं मध्यरातीं ।</p>

<p>ऋषीश्र्वरांच्या बैसल्या पंक्ती । तृप्त केल्या क्षणमात्रें ॥ २१ ॥</p>

 

<p>अन्नासाठी दाही दिशा । आम्हा फिरविसी जगदिशा ।</p>

<p>कृपाळुवा परमपुरुषा । करुणा कैसी तुज न ये ॥ २२ ॥</p>

 

<p>अंगीकासा री या शिरोमणी । तुज प्रार्थितो मधुर वचनीं ।</p>

<p>अंगीकार केलिया झणीं । मज हातीचे न सोडावें ॥ २३ ॥</p>

 

<p>समुद्रे अंगीकारिला वडवानळ । तेणें अंतरी होतसे विव्हळ ।</p>

<p>ऐसें असोनि सर्वकाळ । अंतरी सांठविला तयानें ॥ २४ ॥</p>

 

<p>कूर्में पृथ्वीचा घेतला भार । तेणे सोडिला नाहीं बडिवार ।</p>

<p>एवढा ब्रह्मांड गोळ थोर । त्याचा अंगीकार पै केला ॥ २५ ॥</p>

 

<p>शंकरे धरिलें हाळाहळा । तेणे नीळवर्ण झाला गळा ।</p>

<p>परी त्यागिले नाही गोपाळा । भक्तवत्सला गोविंदा ॥ २६ ॥</p>

 

<p>माझ्या अपराधांच्या परी । वर्णितां शिणली वैखरी ।</p>

<p>दुष्ट पतित दुराचारी । अधमाहूनि अधम ॥ २७ ॥</p>

 

<p>विषयासक्त मंदमति आळशी । कृपण कुव्यसनी मलिन मानसीं ।</p>

<p>सदा सर्वकाळ सज्जनांसी । द्रोह करी सर्वदा ॥ २८ ॥</p>

 

<p>वचनोक्ति नाहीं मधुर । अत्यंत जनासी निष्ठुर ।</p>

<p>सकळ पामरांमाजीं पामर । व्यर्थ बडिवार जगी वाजे ॥ २९ ॥</p>

 

<p>काम क्रोध मद मत्सर । हें शरीर त्यांचे बिढार ।</p>

<p>कामकल्पनेसी थोर । दृढ येथे केला असे ॥ ३० ॥</p>

 

<p>अठरा भार वनस्पतींची लेखणी । समुद्र भरला मषीकरुनी।</p>

<p>माझे अवगुण लिहितां धरणीं । तरी लिहिले न जाती गोविंदा ॥ ३१ ॥</p>

 

<p>ऐसा पतित मी खरा । तरी तूं पतितपावन शारङ्गधरा ।</p>

<p>तुवां अंगीकार केलिया गदाधरा । कोण गुणदोष गणील ॥ ३२ ॥</p>

 

<p>नीचा रतली रायासीं । तिसी कोण म्हणेल दासी ।</p>

<p>लोह लागतां परिसासी । पूर्वस्थिती मग कैंची ॥ ३३ ॥</p>

 

<p>गांवीचे होते लेंडवोहळ । गंगेसी मिळतां गंगाजळ ।</p>

<p>काकविष्ठेचे झाले पिंपळ । तयांसी निंद्य कोण म्हणे ॥ ३४ ॥</p>

 

<p>तैसा कुजाति मी अमंगळ । परी तुझा म्हणवितो केवळ ।</p>

<p>कन्या देऊनियां कुळ । मग काय विचारावे ॥ ३५ ॥</p>

 

<p>जाणत असतां अपराधी नर । तरी कां केला अंगीकार ।</p>

<p>अंगीकारावरी अव्हेर । समर्थें केला न पाहिजे ॥ ३६ ॥</p>

 

<p>धांव पाव रे गोविंदा । हाती घेवोनिया गदा ।</p>

<p>करी माझ्या कर्मांचा चेंदा । सच्चिदानंदा श्रीहरी ।।३७।।</p>

 

<p>तुझिया नामाची अपरिमित शक्ती । तेथे माझी पापे किती ।</p>

<p>कृपाळुवा लक्ष्मीपती । बरवे चित्ती विचारी ।।३८।।</p>

 

<p>तुझे नाम पतितपावन । तुझे नाम कलिमलदहन ।</p>

<p>तुझे नाम भवतारण । संकटनाशन नाम तुझे ।।३९।।</p>

 

<p>आता प्रार्थना ऐक कमळापती । तुझे नामी राहो माझीमती मती।</p>

<p>हेंची मागतो पुढत पुढती । परंज्योती व्यंकटेशा ।।४०।।</p>

 

<p>तू अनंत तुझी अनंत नामे । तयांमाजी अति सुगमे ।</p>

<p>ती मी अल्पमती प्रेमे । स्मरूनी प्रार्थना करीतसे ।। ४१।।</p>

 

<p>श्रीव्यंकटेशा वासुदेवा । प्रद्युम्ना अनंता केशवा ।</p>

<p>संकर्षणा श्रीधरा माधवा । नारायणा आदिमूर्ती ।।४२।।</p>

 

<p>पद्मनाभा दामोदरा । प्रकाशगहना परात्परा ।</p>

<p>आदि अनादि विश्वंभरा । जगदुद्धारा जगदीशा ।।४३।।</p>

 

<p>कृष्णा विष्णो ह्रीशिकेषा । अनिरुद्धा पुरूषोतम्मा परेशा ।</p>

<p>नृसिंह वामन भार्गवेशा । बौद्ध कलंकी निजमूर्ती ।। ४४।।</p>

 

<p>अनाथरक्षका आदिपुरुषा । पूर्णब्रह्म सनातन निर्दोषा ।</p>

<p>सकळमंगळ मंगळाधीशा । सज्जनजीवना सुखमूर्ती ।।४५।।</p>

 

<p>गुणातीता गुणज्ञा । निजबोधरूपा निमग्ना ।</p>

<p>शुध्द सात्विका सुज्ञा । गुणप्राज्ञा परमेश्वरा ।।४६।।</p>

 

<p>श्रीनिधी श्रीवत्सलांछनधरा । भयकृदभयनाशना गिरिधरा ।</p>

<p>दुष्टदैत्यसंहारकरा । वीरा सुखकरा तू एक ।।४७।।</p>

 

<p>निखिल निरंजन निर्विकारा । विवेकरवाणी वैरागरा ।</p>

<p>मधुमुरदैत्यसंहारकरा । असुरमर्दना उग्रमूर्ती ।।४८।।</p>

 

<p>शंखचक्र गदाधरा । गरुडवाहना भक्तप्रियकरा ।</p>

<p>गोपीमनरंजना सुखकरा । अखंडित स्वभावे ।।४९।।</p>

 

<p>नानानाटकसूत्रधारिया । जगद्व्यापका जगद्वर्या ।</p>

<p>कृपासमुद्रा करुणालया । मुनिजनध्येया मूळमूर्ती ।।५०।।</p>

 

<p>शेषशयना सार्वभौमा । वैकुंठवासिया निरूपमा ।</p>

<p>भक्तकैवारिया गुणधाम । पाव आम्हां ये समयी ।।५१।।</p>

 

<p>ऐसी प्रार्थना करुनि देवीदास । अंतरी आठविला श्री व्यंकटेश ।</p>

<p>स्मरता ह्रिदयी प्रकटला ईश । त्या सुखासी पार नाही ।।५२।।</p>

 

<p>ह्रिदयी आविर्भवली मूर्ती । त्या सुखाची अलौकिक स्थिती ।</p>

<p>आपुले आपण श्रीपती । वाचेहाती वदवीतसे ।।५३।।</p>

 

<p>‘ते’ स्वरूप अत्यंत सुंदर । श्रोती श्रवण कीजे सादर ।</p>

<p>सांवळी तनु सुकुमार । कुंकुमाकार पादपद्मे ।।५४।।</p>

 

<p>सुरेख सरळ अंगोळिका । नखें जैसी चंद्ररेखा ।</p>

<p>घोटीव सुनीळ अपूर्व देखा । इंद्रनिळाचियेपरी ।।५५।।</p>

 

<p>चरणी वाळे घागरिया । वांकी वरत्या गुजरिया ।</p>

<p>सरळ सुंदर पोटरिया । कर्दळीस्तंभाचियेपरी ।।५६।।</p>

 

<p>गुडघे मांडिया जानुस्थळ । कटीतटी किंकिणी विशाळ ।</p>

<p>खालते विश्वउत्पत्तिस्थळ । वरी झळाळे सोनसळा ।।५७।।</p>

 

<p>कटीवरते नाभिस्थान । जेथोनि ब्रह्मा झाला उत्पन्न ।</p>

<p>उदरी त्रिवळी शोभे गहन । त्रैलोक्य संपूर्ण जयामाजी ।।५८।।</p>

 

<p>वक्ष:स्थळी शोभे पदक । पाहोनि चंद्रमा अधोमुख ।</p>

<p>वैजयंती करी लखलख । विद्युल्लतेचियेपरी ।।५९||</p>

 

<p>ह्रिदयी श्रीवत्सलांछन । भूषण मिरवी श्रीभगवान ।</p>

<p>तयावरते कंठस्थान । जयासी मुनिजन अवलोकिती ।।६०।।</p>

 

<p>उभय बाहुदंड सरळ ।नखें चंद्रापरीस तेजाळ ।</p>

<p>शोभती दोन्ही करकमळ । रातोत्पलाचीयेपरी ।।६१।।</p>

 

<p>मनगटी विराजती कंकणे । बाहुवटी बाहुभूषणे ।</p>

<p>कंठी लेइली आभरणे । सूर्यकिरणे उगवली ।।६२।।</p>

 

<p>कंठावरुते मुखकमळ । हनुवटी अत्यंत सुनीळ ।</p>

<p>मुखचंद्रमा अतिनिर्मळ । भक्तस्नेहाळ गोविंदा ।।६३।।</p>

 

<p>दोन्ही अधरांमाजी दंतपंक्ती । जिव्हा जैसी लावण्यज्योती ।</p>

<p>अधरामृतप्राप्तीची गती । ते सुख जाणे लक्ष्मी ।।६४।।</p>

 

<p>सरळ सुंदर नासिक । जेथे पवनासी झाले सुख ।</p>

<p>गंडस्थळीचे तेज अधिक । लखलखीत दोहीं भागी ।।६५।।</p>

 

<p>त्रिभुवनीचे तेज एकवटले । बरवेपण सिगेसि आले ।</p>

<p>दोन्ही पातयांनी धरिले । तेच नेत्र श्रीहरीचे ।।६६।।</p>

 

<p>व्यंकटा भृकुटिया सुनीळा । कर्णद्वयाची अभिनव लीळा ।</p>

<p>कुंडलांच्या फांकती कळा । तो सुखसोहळा अलौकिक ।।६७।।</p>

 

<p>भाळ विशाळ सुरेख । वरती शोभे कस्तुरीटिळक ।</p>

<p>केश कुरळे अलौकिक । मस्तकावरी शोभती ।।६८।।</p>

 

<p>मस्तकी मुकुट आणि किरीटी । सभोवती झिळमिळ्याची दाटी ।</p>

<p>त्यावरी मयूरपिच्छांची वेटी । ऐसा जगजेठी देखिला ।।६९।।</p>

 

<p>ऐसा तू देवाधिदेव । गुणातीत वासुदेव ।</p>

<p>माझिया भक्तीस्तव । सगुणरूप झालासी ।।७०।।</p>

 

<p>आतां करू तुझी पूजा । जगज्जीवना अधोक्षजा ।</p>

<p>आर्ष भावार्थ हा माझा । तुज अर्पण केला असे ।।७१।।</p>

 

<p>करूनि पंचामृतस्नान । शुद्धामृत वरी घालून ।</p>

<p>तुज करू मंगलस्नान । पुरुषसूक्तेकरूनियां ।।७२।।</p>

 

<p>वस्त्रे आणि यज्ञोपवीत । तुजलागी करू प्रीत्यर्थ ।</p>

<p>गांधाक्षता पुष्पे बहुत । तुजलागी समर्पू ।।७३।।</p>

 

<p>धूप दीप नैवेद्य । फल तांबूल दक्षिणा शुद्ध ।</p>

<p>वस्त्रे भूषणे गोमेद । पद्मरागादिकरुनी ।।७४।।</p>

 

<p>भक्तवत्सला गोविंदा । ही पूजा अंगीकारावी परमानंदा ।</p>

<p>नमस्कारुनी पादारविंदा । मग प्रदक्षिणा आरंभिली ।।७५।।</p>

 

<p>ऐसा षोडशोपचारे भगवंत । यथाविधि पूजिला हृदयांत ।</p>

<p>मग प्रार्थना आरंभिली बहुत । वरप्रसाद मागावया ।।७६।।</p>

 

<p>जयजयाजी श्रुतिशास्त्रआगमा । जयजयाजी गुणातीत परब्रह्मा ।</p>

<p>जयजयाजी हृदयवासिया रामा । जगदुद्धारा जगद्गुरू ।।७७।।</p>

 

<p>जयजयाजी पंकजाक्षा । जयजयाजी कामळाधीशा ।</p>

<p>जयजयाजी पूर्णपरेशा । अव्यक्तवक्ता सुखमुर्ती ।।७८।।</p>

 

<p>जयजयाजी भक्तरक्षका । जयजयाजी वैकुंठनायका ।</p>

<p>जयजयाजी जगपालका । भक्तांसी सखा तू एक ।।७९।।</p>

 

<p>जयजयाजी निरंजना । जयजयाजी परात्परगहना ।</p>

<p>जयजयाजी शुन्यातीत निर्गुणा । परिसावी विज्ञापन एक माझी ।।८०।।</p>

 

<p>मजलागी देई ऐसा वर । जेणें घडेल परोपकार ।</p>

<p>हेंचि मागणे साचार । वारंवार प्रार्थीतसे ।।८१।।</p>

 

<p>हा ग्रंथ जो पठण करी । त्यासी दु:ख नसे संसारी ।</p>

<p>पठणमात्रे चराचरी ।विजयी करी जगाते ।।८२।।</p>

 

<p>लाग्नार्थियाचे व्हावें लग्न । धनार्थीयासी व्हावें धन ।</p>

<p>पुत्रार्थियाचे मनोरथ पूर्ण । पुत्र देऊनि करावे ।।८३।।</p>

 

<p>पुत्र विजयी आणि पंडित । शतायुषी भाग्यवंत ।</p>

<p>पितृसेवेसी अत्यंत रत । जयाचे चित्त सर्वकाळ ।।८४।।</p>

 

<p>उदार आणि सर्वज्ञ । पुत्र देई भक्तालागून ।</p>

<p>व्याधिष्ठांची पीडा हरण । तत्काळ कीजे गोविंदा ।।८५।।</p>

 

<p>क्षय अपस्मार कुष्ठादि रोग । ग्रंथपठणे सरावा भोग ।</p>

<p>योगाभ्यासियासी योग । पठणमात्रे साधावा ।।८६।।</p>

 

<p>दरिद्री व्हावा भाग्यवंत । शत्रूचा व्हावा नि:पात ।</p>

<p>सभा व्हावी वश समस्त । ग्रंथपठणेकरुनिया ।।८७।।</p>

 

<p>विद्यार्थियासी विद्या व्हावी । युद्धी शस्त्रे न लागावी ।</p>

<p>पठणे जगात कीर्ति व्हावी । साधु साधु म्हणोनिया ।।८८।।</p>

 

<p>अती व्हावे मोक्षसाधन । ऐसे प्रार्थनेसी दीजे मन ।</p>

<p>एवढे मागतो वरदान । कृपानिधे गोविंदा ।।८९।।</p>

 

<p>प्रसन्न झाला व्यंकटरमण । देवीदासासी दिधले वरदान ।</p>

<p>ग्रंथाक्षरी माझे वचन । यथार्थ जाण निश्चयेसी ।।९०।।</p>

 

<p>ग्रंथी धरोनि विश्वास । पठण करील रात्रंदिवस ।</p>

<p>त्यालागी मी जगदीश । क्षण एक न विसंबे ।।९१।।</p>

 

<p>इच्छा धरोनि करील पठण । त्याचे सांगतो मी प्रमाण ।</p>

<p>सर्व कामनेसी साधन । पठण एक मंडळ ।।९२।।</p>

 

<p>पुत्रार्थियाने तीन मास । धनार्थियाने एकवीस दिवस ।</p>

<p>कन्यार्थियाने षण्मास । ग्रंथ आदरे वाचवा ।।९३।।</p>

 

<p>क्षय अपस्मार कुष्टादि रोग । इत्यादि साधने प्रयोग ।</p>

<p>त्यासी एक मंडळ सांग । पठणेकरूनि कार्यसिद्धी ।।९४।।</p>

 

<p>हे वाक्य माझे नेमस्त । ऐसे बोलिला श्रीभगवंत ।</p>

<p>साच न मानी जयाचे चित्त । त्यासी अध:पात सत्य होय ।।९५।।</p>

 

<p>विश्वास धरील ग्रंथपठणी । त्यासी कृपा करील चक्रपाणी ।</p>

<p>वर दिधला कृपा करुनी । अनुभवे कळो येईल ।।९६।।</p>

 

<p>गजेन्द्राचिया आकांतासी । कैसा पावला हृषीकेशी ।</p>

<p>प्रल्हादाचिया भावार्थासी । स्तंभातूनी प्रगटला ।।९७।।</p>

 

<p>वज्रासाठी गोविंदा । गोवर्धन परमानंदा ।</p>

<p>उचलोनिया स्वानंदकंदा । सुखी केले तये वेळी ।।९८।।</p>




<p>वत्साचे परी भक्तांसी । मोहे पान्हावे धेनु जैसी ।</p>

<p>मातेच्या स्नेह्तुलनेसी । त्याचपरी घडलेसे ।।९९।।</p>

 

<p>ऐसा तू माझा दातार । भक्तांसी घालिसी कृपेची पाखर ।</p>

<p>हा तयाचा निर्धार । अनाथनाथ नाम तुझे ।।१००।।</p>




<p>श्रीचैतन्यकृपा अलोकिक । संतोषोनि वैकुंठनायक ।</p>

<p>वर दिधला अलोकिक । जेणे सुख सकळांसी ।।१०१।।</p>

 

<p>हा ग्रंथ लिहिता गोविंद । या वचनी न धरावा भेद ।</p>

<p>हृदयी वसे परमानंद । अनुभवसिद्ध सकळांसी ।।१०२।।</p>

 

<p>या ग्रंथीचा इतिहास । भावें बोलिला विष्णुदास ।</p>

<p>आणिक न लागती सायास । पठणमात्रे कार्यसिद्धी ।।१०३।।</p>

 

<p>पार्वतीस उपदेशी कैलासनायक । पूर्णानंद प्रेमसुख ।</p>

<p>त्याचा पार न जाणती ब्राह्मादिक । मुनि सुरवर विस्मित ।।१०४।।</p>

 

<p>प्रत्यक्ष प्रगटेल वनमाळी । त्रैलोक्य भजत त्रिकाळी ।</p>

<p>ध्याती योगी आणि चंद्रमौळी । शेषाद्रीपर्वती उभा असे ।।१०५।।</p>

 

<p>देवीदास विनवी श्रोतयां चतुरां । प्रार्थनाशतक पठण करा ।</p>

<p>जावया मोक्षाचिया मंदिरा । काहीं न लागती सायास ।।१०६।।</p>




<p>एकाग्रचित्ते एकांती । अनुष्ठान कीजे मध्यराती ।</p>

<p>बैसोनिया स्वस्थचित्ती । प्रत्यक्ष मूर्ति प्रगटेल ।।१०७।।</p>

 

<p>तेथें देह्भावासी नुरे ठाव । अवघा चतुर्भुज देव ।</p>

<p>त्याचे चरणी ठेवोनि भाव । वरप्रसाद मागावा ।।१०८।।</p>




<p>इति श्रीदेवीदासविरचितं श्रीव्यंकटेशस्तोत्रं संपूर्णम </p>

<p>।।श्री व्यंकटेशार्पणमस्तु ।।</p>
        </div>
        <div class="footer">
            <p>जय श्री राम</p>
        </div>
    </div>
</body>
</html>